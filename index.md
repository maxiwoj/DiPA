<div style="display: flex; flex-wrap: wrap; align-content: center;"> 
	<img style="margin: 10px auto 20px; display: block;" src="https://maxiwoj.github.io/DiPA/assets/logo.png" width="150"/> 
</div>
<div style="display: flex; flex-wrap: wrap; align-content: center;">
	<a style="margin: 10px auto 20px; display: block;" href='https://play.google.com/store/apps/details?id=com.dipa.android&pcampaignid=pcampaignidMKT-Other-global-all-co-prtnr-py-PartBadge-Mar2515-1'>
		<img alt='pobierz z Google Play' src='https://play.google.com/intl/en_us/badges/static/images/badges/pl_badge_web_generic.png' width="200"/>
	</a>
</div>

# DiPA - Dialysis Pocket Assistant 

Dipa to aplikacja wspierająca dietę osób z przewlekłą niewydolnością nerek.

Dieta stanowi jeden z najważniejszych elementów opieki nad chorymi dializowanymi. Zachowanie właściwego reżimu dietetycznego nie tylko poprawia jakość życia, ale także wydłuża czas przeżycia pacjentów ze schyłkową niewydolnością nerek. Aplikacja DiPA stanowi innowacyjne rozwiązanie wspomagające pacjentów dializowanych w przestrzeganiu właściwej diety. Rozwiązanie posiada rozbudowaną bazę produktów spożywczych, z których każdy oceniany jest w 5-stopniowej skali względem zaleceń dla pacjentów dializowanych oraz krótko scharakteryzowany. Dodatkowo aplikacja dostarcza zbilansowane i atrakcyjne przepisy, a także specjalnie skomponowane całodzienne jadłospisy. Ponad DiPA jest cennym źródłem informacji o przewlekłej chorobie nerek i porad dietetycznych.

Jeżeli jesteś pacjentem dializowanym, któremu przestrzeganie diety sprawia problem lub lekarzem nefrologiem to aplikacja właśnie dla Ciebie!

<div style="display: flex; flex-wrap: wrap; align-content: center;">
	<iframe width="560" height="315" src="https://www.youtube.com/embed/aIG3I3s-kII" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>
## O aplikacji

DiPA (Dialysis Pocket Assistant) jest aplikacją dietetyczną dedykowaną pacjentom dializowanym. 

Szacuje się, że nawet 10 proc. społeczeństwa cierpi na przewlekłą chorobę nerek, która może prowadzić do schyłkowej niewydolności nerek, a liczbę chorych przewlekle dializowanych ocenia się w Polsce na 30 tysięcy osób. 

Zachowanie reżimu dietetycznego jest bardzo ważnym czynnikiem rokowniczym, a jednocześnie stanowi olbrzymie wyzwanie dla pacjentów w końcowym stadium przewlekłej choroby nerek. Chorzy często nie znają zaleceń dotyczących diety, nie potrafią odpowiednio zbilansować diety oraz brakuje im motywacji. Tymczasem odpowiednio dobrany jadłospis może ograniczyć ilość powikłań, wydłużyć czas przeżycia i poprawić jakość życia pacjentów dializowanych.
 
Głównym założeniem oprogramowania DiPA jest umożliwienie chorym dostępu do bazy polskich produktów, opracowanej pod kątem zaleceń żywieniowych. Dzięki przystępnemu interfejsowi każdy, w tym także osoby starsze, będą mogły łatwo odnaleźć poszukiwaną przez siebie informację. Aplikacja zawiera zbilansowane i ułożone przez dietetyka przepisy oraz pozwala poszerzyć wiedzę na temat dializoterapii i chorób nerek.

## Regulamin aplikacji
Regulamin aplikacji dostępny jest [tutaj](https://www.dipa.pl/regulamin)

## Polityka prywatności
Polityka prywatności dostępna jest [tutaj](https://www.dipa.pl/privacy_policy)

## Jak pobrać aplikację
Aplikacja obecnie jest w fazie zamkniętych testów, ale już niedługo dostępna będzie w sklepie Google Play na smartfony z systemem Android.
<div style="display: flex; flex-wrap: wrap; align-content: center;">
	<a style="margin: 10px auto 20px; display: block;" href='https://play.google.com/store/apps/details?id=com.dipa.android&pcampaignid=pcampaignidMKT-Other-global-all-co-prtnr-py-PartBadge-Mar2515-1'>
		<img alt='pobierz z Google Play' src='https://play.google.com/intl/en_us/badges/static/images/badges/pl_badge_web_generic.png' width="200"/>
	</a>
</div>
